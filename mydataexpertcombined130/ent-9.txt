ول اسمتھ ہولی وڈ کے بڑے اسٹار ہیں جن کے کریڈٹ پر کئی سپر ہٹ فلمیں ہیں اور آج کل وہ انڈیا میں اپنے دوست سلمان خان سے ملاقات کے لیے آئے ہوئے ہیں۔
فلم فیئر کے مطابق ہولی وڈ اسٹار ممبئی کے قریب واقع شہر پنویل جائیں گے جہاں وہ سلمان خان کی جانب سے دی جانے والی پارٹی میں شرکت کریں گے۔
ول اسمتھ نے انڈیا پہنچنے کے بعد اکشے کمار کی جانب سے ان کے اعزاز میں منعقد کی جانے والی تقریب میں بھی شرکت کی۔
اس تقریب میں کرن جوہر، رنبیر کپور، سدہارتھ ملہوترہ، عالیہ بھٹ، ارجن کپور، سوناکشی سنہا، جیکولین فرنانڈس، شردھا کپور، ایان مکھر جی اور ورون دھون سمیت متعدد بولی وڈ ستاروں نے شرکت کی۔
