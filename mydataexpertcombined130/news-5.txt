امریکی ہتھیاروں کی برآمدات کا تقریبا نصف (47 فیصد) مشرق وسطی کے ممالک کو کیا گیا، جبکہ صرف سعودی عرب نے امریکی اسلحے کی کل برآمدات کا 24 فیصد اسلحہ خریدا۔
روس اور چین دونوں کے اسلحے کی برآمدات میں کمی واقع ہوئی ہے، یہ دونوں ممالک سب صحارا افریقہ کے ممالک کو اسلحہ سپلائی کرنے والے بڑے ممالک ہیں۔
فرانس کے بڑے ہتھیاروں کی برآمدات میں اضافہ 44 فیصد ہوا، جبکہ جرمنی کی برآمدات میں 21 فیصد اضافہ ہوا
مشرق وسطی اسلحے کی درآمد کرنے والی وہ منڈی ہے جہاں زیادہ تیزی سے اضافہ ہوا ہے، جس نے سنہ 2016-20 کے مقابلے میں 25 فیصد اسلحہ زیادہ درآمد کیا۔
امریکہ اب 96 ریاستوں کو اسلحہ سپلائی کر رہا ہے، اور گذشتہ پانچ برسوں میں اس کی برآمدات میں کافی اضافہ ہوا۔
'سیپری' کی محقق الیگزینڈرا کوئی موفا نے کہا کہ 'اگرچہ روس نے حال ہی میں متعدد ریاستوں کے ساتھ بڑے بڑے اسلحہ کے معاہدوں پر دستخط کیے ہیں اور آنے والے سالوں میں اس کی برآمدات میں بتدریج ایک بار پھر اضافہ ہوگا، اس کا (اسلحے کی برآمدات میں) زیادہ تر خطوں میں امریکہ سے سخت مقابلہ ہے۔
ایشیا اور اوشیانیا (براعظم آسٹریلیا سے ملحقہ سمندر اور ساحلی علاقے) بڑے ہتھیاروں کے درآمد کرنے والا سب سے بڑا خطہ تھا، جہاں عالمی سطح پر اسلحہ کی 42 فیصد اسلحہ فروخت کیا جاتا تھا۔
چین جو اسلحے کی برآمدات میں دنیا کا پانچواں سب سے بڑا ملک ہے، اس کی برآمدات میں 7.8 فیصد کمی آئی ہے۔