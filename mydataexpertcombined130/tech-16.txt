امپریل کالج لندن کے طلبہ کی جانب سے بنائے گئے ادارے ’اسکیپنگ راکس لیب‘ نے ’اوہو واٹر‘ کے نام سے ایسی واٹر ببل تیار کی ہے جسے پیاس کے وقت کھایا یا چبایا جا سکتا ہے۔
کمپنی کی جانب سے چیونگم کی صورت میں تیار کیے گئے پانی کے یہ ببل 6 ہفتے تک خراب نہیں ہوتے، اور نہ ہی پگھلتے ہیں۔
یاد رہے کہ امپیریل کالج کے تین طلبہ نے یہ تجربہ پہلی بار 2013 میں کالج کی اسائنٹمنٹ کے لیے کیا تھا، جس پر بعد ازاں ان تینیوں دوستوں نے مسلسل کام کرکے اسے عام لوگوں کے سامنے پیش کیا۔
کمپنی کے مطابق واٹر ببل کا ذائقہ بلکل پانی جیسا ہی ہے، یعنی اس کا کوئی ذائقہ نہیں ہے، اس میں کوئی ایسے کیمیکل نہیں ڈالے گئے، جس سے پانی کی تاثیر میں فرق آئے، تاہم اس ادارے کا ارادہ ہے کہ آگے چل کے ان واٹر ببلز میں مختلف ذائقے بھی متعارف کروائے جائیں۔
