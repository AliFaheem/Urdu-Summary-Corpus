فلمی دنیا کا سب سے متعبر ایوارڈ ‘آسکر’ جیتنے والی پاکستانی فلم ساز اور سماجی کارکن شرمین عبید چنائے نے اپنی منفرد سوچ اور کام کے پیش نظر ایک اور عالمی اعزاز اپنے نام کرلیا۔
شرمین عبید چنائے کو منفرد خیالات اور موضوعات کے انتخاب پر امریکا کے اسی ادارے نے ہر سال دیے جانے والے اپنے عالمی ایوارڈ ‘ایلیسن گلوبل لیڈرشپ پرائز 2018’ سے نوازا۔
تالبرگ فاؤنڈیشن ‘ایلیسن گلوبل لیڈر شپ’ کا ایوارڈ ہر سال دیتا ہے، جس کے لیے دنیا کے درجنوں ممالک کے افراد سے آن لائن درخواستیں طلب کی جاتی ہیں۔
شرمین عبید چنائے اس سے پہلے فلمی دنیا کا معتبر ایوارڈ آسکر بھی 2 بار جیت چکی ہیں۔
شرمین عبید چنائے نے 6 ایمی ایوارڈز سمیت دیگر فلمی ایوارڈ بھی اپنے نام کیے ہیں، جب کہ وہ ٹائم میگزین کی 100 متاثر کن شخصیات میں بھی شامل ہوچکی ہیں۔
شرمین عبید چنائے نے اب تک 26 مختلف دستاویزی،اینیمیٹڈ اور شارٹ فلموں کو پیش کیا ہے اور انہیں سارک فلم ایوارڈ سمیت گلیمرس، لکس اسٹائل اور حکومت پاکستان کی جانب سے بھی ایوارڈ مل چکے ہیں۔