انٹرنیشنل کرکٹ کونسل(آئی سی سی ) کی چیمپیئنز ٹرافی 2017 کی تقریب رونمائی آج کراچی کے ایدھی ہوم اور جامعہ کراچی میں منعقدہ کی گئی۔
ٹرافی کے ساتھ آئی سی سی اور پاکستان کرکٹ بورڈ (پی سی بی) کے حکام بھی موجود تھے، جنھوں نے عبدالستار ایدھی کو خراج عقیدت پیش کیا۔
تقریب سے خطاب کرتے ہوئے شاہد آفریدی نے عبدالستار ایدھی کو خراج عقیدت پیش کرتے ہوئے کہا کہ ایدھی صاحب نے انسانیت کی بہت خدمت کی، انھوں نے پاکستان پر احسان کیا، لہذا ان کا مشن جاری رہنا چاہیے۔
ملک میں انٹرنیشنل کرکٹ کی واپسی کے حوالے سے ان کا کہنا تھا کہ بین الاقوامی ٹیمیں پاکستان ضرور آئیں گی، لیکن اس میں وقت لگے گا۔