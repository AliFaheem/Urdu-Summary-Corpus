عامر خان لگا تار اپنی فلموں سے کمائی کے ریکارڈ ہی کیوں نہ بنا رہے ہوں مگر اصل مانگ تو بولی وڈ کے دبنگ خان سلمان کی ہے جن کے پیچھے اس وقت متعدد پروڈیوسرز قطار میں کھڑے محض ان کی ہاں کے منتظر ہیں۔
سلمان خان اس وقت دو فلموں کی شوٹنگ میں مصروف ہیں جن میں سے ایک "بجرنگی بھائی جان" ہے جس میں وہ کرینہ کپور کے مدمقابل کام کررے ہیں جبکہ دوسری سورج برجاتیہ کی "پریم رتن دھان پایو" ہے۔
مگر ان کے بعد یش راج فلمز کے بینر تلے ڈائریکٹر علی عباس ظفر کی فلم سلطنت، کرن جوہر کے دھرما پروڈکشن کی روایتی سلمان خان انداز کی مصالحہ فلم شدھی، بونی کپور کی نو انٹری میں انٹری، ارباز خان کی دبنگ تھری اور اپنے بہنوئی اتل اگنی ہوتری کی باڈی گارڈ ٹو جیسی فلموں میں سے اپنی پسند کے اسکرپٹس کا انتخاب کرنا ہے۔
