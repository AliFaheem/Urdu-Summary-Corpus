کویڈ 19 کی وبا ملک میں آئے ایک سال سے زیادہ ہوگیا ، پہلی ، دوسری اور اب تیسری لہر کا ‏سامنا ہے ، گذشتہ سال ماہِ رمضان میں بھی وبا عروج پر تھی اور حالات بتا رہے ہیں کہ شاید ‏امسال بھی ماہِ رمضان میں اس میں شدت آجائے گی۔
اس بد انتظامی کے باعث ایک اور صورت حال بھی پیدا ہورہی ہے کہ جن سینٹروں میں ویکسینیشن ‏شروع کی جا چکی ہے وہاں گنجائش سے زیادہ تعداد میں لوگ پہنچ رہے ہیں جہاں ایک طرف تو ‏‏ کورونا ایس او پیز پر مکمل عمل نہیں ہوپارہا تو دوسری طرف سینٹروں میں کئی کئی گھنٹے انتظار ‏کے باعث کئی بزرگوں کا بلڈ پریشیر بڑھ جاتا ہے اور جب ان کی باری آتی ہے تو ان کے بڑھے ہوئے ‏بلڈ پریشر کو دیکھتے ہوئے ان کو ویکسین نہیں لگائی جاتی اور انہیں واپس روانہ کردیا جاتا ہے کہ ‏آپ ایک ہفتہ بعد دوبارہ آئیں۔
شہر کراچی میں پہلی لہر میں جب اموات کی تعداد بڑھنے لگیں، مساجد، مدرسے ،مزارات، ‏ریسٹورانٹ، پارک، سینما اور درسگاہیں بند کرنی پڑیں اور گھروں سے کام کرنے کو کہا گیا اس وقت ‏بھی تاخیر کی سبب ہمیں زیادہ نقصان اٹھانا پڑا۔
جب کہ سندھ میں اس وقت ویکسین کی کمی کا بھی سامنا ہے، شاید اسی صورت ‏حال کے پیش نظر سندھ حکومت کی جانب سے گذشتہ دنوں شہر کراچی میں ایک اور ویکسینیشن ‏سینٹر کا اعلان کیا گیا ہے جہاں 24 گھنٹے ویکسینیشن کی جارہی ہے جو ایک اچھا قدم ہے، اس ‏قسم کے اقدامات سے شہر کے کسی ایک دو سینٹروں میں زیادہ رش ہونے کا سلسلہ ختم ہوجائے ‏اور بزرگ پرسکون ماحول میں اپنی ویکسینیشن کراسکیں گے۔
شہرِ کراچی میں اب تک 28 ‏ویکسینیشن سینٹروں کا اعلان کیا جاچکا ہے لیکن تمام کے تمام میں اب تک ویکسینیشن شروع ‏نہیں کی گئی ہے۔
حکومت سندھ کو اس حوالے سے ‏سنجیدگی سے کام لیتے ہوئے زیادہ احتیاط کرنی ہوگی ، اگر اسی طرح انتظامی کوتاہیاں جاری رہیں ‏تو ہم کورونا کو خود مزید خطرناک بنادیں گے۔