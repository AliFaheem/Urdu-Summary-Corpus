کراچی(اُردو پوائنٹ اخبارتازہ ترین - این این آئی۔
 04 جولائی2022ء)پاکستان اسٹاک مارکیٹ میں پیر کو مندی کے بادل چھائے رہے ،کے ایس ای 100انڈیکس 200پوائنٹس گھٹ گیا جس کی وجہ سے انڈیکس 41600پوائنٹس سے گھٹ کر 41300پوائنٹس کی کم سطح پر بند ہوا ۔
کاروباری مندی کے سبب مارکیٹ میں سرمایہ کارو ں کی15ارب روپے سے زائد ڈوب گئے جبکہ65.61فیصد حصص کی قیمتیں بھی گھٹ گئیں۔
پاکستان اسٹاک مارکیٹ پیر کو کاروبار کے آغازسے ہی دباکا شکار رہی ۔
 منافع کی خاطر فروخت کے دبا سے انڈیکس کی الٹی گنتی شروع ہو ئی اور کاروبار کے اختتام تک مندی کے اثرات غالب دیکھے گئے ۔
پاکستان اسٹاک مارکیٹ میں پیرکو کے ایس ای 100انڈیکس میں 282.16پوائنٹس کی کمی واقع ہوئی جس سے انڈیکس 41630.35پوائنٹس سے کم ہو کر 41348.19پوائنٹس ہو گیا اسی طرح 124.31پوائنٹس کی کمی سے کے ایس ای30انڈیکس 15861.23پوائنٹس سے گھٹ کر 15736.92پوائنٹس پر بند ہوا جبکہ کے ایس ای آل شیئرز انڈیکس 28608.22پوائنٹس سے کم ہو کر 28499.22پوائنٹس پر آگیا ۔
کاروبار ی مندی کے سبب مارکیٹ میں سرمایہ کاروں کے 15ارب20کروڑ17لاکھ 15ہزار85روپے کی کمی ریکارڈ کی گئی جس کے نتیجے میں سرمائے کا مجموعی حجم 69کھرب62ارب81کروڑ81لاکھ91ہزار208روپے سے گھٹ کر69کھرب47ارب61کروڑ 64لاکھ76ہزار123روپے رہ گیا ۔
پاکستان اسٹاک مارکیٹ میں پیرکو 3ارب روپے مالیت کی8کروڑ66لاکھ19ہزار حصص کے سودے ہوئے جبکہ گذشتہ جمعہ کو4ارب روپے مالیت کے 15کروڑ40لاکھ30ہزار حصص کے سودے ہوئے تھے۔
پاکستان اسٹاک مارکیٹ میں پیر کو مجموعی طور پر303کمپنیوں کا کاروبار ہوا جس میں سے 88کمپنیوں کے حصص کی قیمتوں میں اضافہ ،197میں کمی اور18کمپنیوں کے حصص کی قیمتوں میں استحکام رہا ۔
کاروبارکے لحاظ سے سے سوئی نادرن گیس 1کروڑ24لاکھ ،ایگری ٹیک لمیٹڈ80لاکھ93ہزار ،میپل لیف 43لاکھ87ہزار اور ورلڈ کال ٹیلی کام30لاکھ7ہزار حصص کے سودوں سے سرفہرست رہے ۔
قیمتوں میں اتار چڑھا کے اعتبار سے صنوفی ایونٹس کے بھا میں86.13روپے کا اضافہ ریکارڈ کیا گیا جس سے اسکے حصص کی قیمت بڑھ کر 1234.61روپے ہو گئی اسی طرح76.40روپے کے اضافے سے سیفائر ٹیکسٹائل کے حصص کی قیمت بڑھ کر 1178.90روپے پر جا پہنچی جبکہ انڈس موٹر کمپنی کے حصص کی قیمت میں14.97روپے کی کمی واقع ہوئی جس سے اسکے حصص کی قیمت گھٹ کر1140.11روپے ہو گئی اسی طرح 15.00روپے کی کمی سے جے ڈی ڈبلو شوگر کے حصص کی قیمت گھٹ کر215روپے پر آ گئی ۔