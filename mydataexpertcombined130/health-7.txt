ہرے پتوں والی سبزیاں ایک ایسی سستی غذا ہے،جس کے فوائد بے شمار ہیں،تاہم اکثر لوگ سبزیوں کو دیکھ کر ناک بھوں چڑھاتے ہیں۔
غذائیت کی مقدارمختلف مطالعوں سے ثابت ہوا ہے کہ ایک پیالہ ہرے پتوں والی سبزیاں،مندرجہ ذیل غذائی اجزاء فراہم کرتی ہیں:کیلشیم 9 فیصد،کیلوریز 23 گرام،کولیسٹرول 0 گرام،غذائی ریشہ 2.2 گرام،آئرن 15 فیصد،میگنیشیم 19 فیصد،پوٹاشیم 55 گرام، پروٹین 2.9 گرام،شوگر 0.4 گرام،وٹامن اے 187 فیصد،وٹامن B6 دس فیصد،وٹامن سی 46 فیصد۔
ہرے پتوں والی سبزیوں کے لاتعداد فوائد کے علاوہ اب یہ بھی معلوم ہوا ہے کہ اگر آپ اپنے مسلز(پٹھوں)کو بڑھانا اور مضبوط بنانا چاہتے ہیں تو ہرے پتوں والی سبزیوں کا باقاعدہ استعمال شروع کر دیں۔
ہرے پتوں والی سبزیوں میں کرم کلا،پالک،سلاد پتہ،دھنیا،بند گوبھی،ہرے پتوں والے چقندر،اور دیگر سبزیاں شامل ہیں۔
سائنسدانوں کے مطابق بزرگ افراد کو اپنی خوراک میں سبز پتوں والی غذا کو بڑھانے کی ضرورت ہے جن میں پالک،سلاد اور چقندر بھی شامل ہیں۔
لیکن سبز پتوں والی سبزیاں دل کے لئے بھی انتہائی مفید ثابت ہو سکتی ہیں کیونکہ یہ خون کی چھوٹی بڑی رگوں کو ہموار اور پرسکون رکھتی ہیں۔