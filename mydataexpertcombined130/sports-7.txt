ویسٹ انڈین کرکٹ بورڈ نے سابق پاکستانی لیگ اسپنر مشتاق احمد کو مختصر دورانیے کے لیے باؤلنگ کوچ مقرر کردیا ہے تاہم اس کے ساتھ ساتھ وہ پاکستان کی نیشنل کرکٹ اکیڈمی میں بھی ذمے داراں انجام دیتے رہیں گے۔
1992 کا ورلڈ کپ جیتنے والی ٹیم کے رکن مشتاق احمد کا شمار ان پاکستانی کوچز میں ہوتا ہے جن کی بیرون ملک کافی مانگ ہے اور اس سے قبل کراچی کنگز کے ساتھ ساتھ انڈین پریمیئر لیگ کی فرنچائز دہلی، انگلش کاؤنٹی سرے سمیت متعدد ٹیموں کے ساتھ ذمے داریاں انجام دے چکے ہیں۔
پی سی بی کے ترجمان نے کہا کہ ویسٹ انڈین ٹیم کی کوچنگ مشتاق کی این سی اے میں نوکری پر اثرانداز نہیں، ان کے معاہدے کی تجدید کر دی گئی تھی اور ویسٹ انڈیز سے واپس آ کر وہ اکیڈمی میں ہیڈ کوچ کی ذمے داریاں دوبارہ سنبھال لیں گے۔s