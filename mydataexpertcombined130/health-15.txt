ہمارے جسم کی غذائی ضروریات پوری کرنے کے لئے گوشت کے ساتھ سبزیاں،پھل،دالیں وغیرہ لینا بھی ضروری ہیں۔
اگر سبزیوں کو سلاد کی صورت میں استعمال کیا جائے تو یہ زیادہ مفید ہے۔
سادہ سلاد میں چند سبزیاں جیسے گاجر،کھیر،امولی،شلجم،ٹماٹر،آلو،پیاز،چقندر،شملہ مرچ باریک کاٹ کر ڈالتے ہیں۔
سلاد کے استعمال سے پیٹ بھی بھر جاتا ہے اور وزن بڑھنے کا مسئلہ بھی نہیں رہتا،کیونکہ سلاد میں کم کیلوریز پائی جاتی ہیں،سلاد کے استعمال سے وہ تمام وٹامنز حاصل ہوتے ہیں جو سلاد میں شامل سبزیوں میں ہوں گے۔
سلاد چاہے سادہ ہو یا سجاوٹ سے بھر پور ڈائٹنگ ٹیبل کی زینت بڑھا دیتا ہے،سلاد چاہے کئی قسم کی سبزیوں سے مل کر بنا ہو یا ایک دو سبزیوں سے،ہر قسم کا سلاد صحت کے لئے مفید ہے۔
سلاد غذائیت بخشچونکہ سبزیاں غذائیت سے بھر پور ہوتی ہیں اس لئے مختلف سبزیوں سے بنا سلاد غذائیت اور وٹامنز سے بھر پور ہوتا ہے۔
اگر کھانے سے پہلے ایک پیالہ سلاد کھانے کو اپنی عادت بنا لیں تو صحت اور اسمارٹ نیس ساتھ ساتھ ملیں گی۔