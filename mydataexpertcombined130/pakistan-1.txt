پاک بحریہ: سات دہائیوں کی داستان
پاکستان دنیا کے نقشے پر اُس وقت اُبھرا جب دنیا امریکہ اور سوویت یونین کے درمیان جاری سرد جنگ کی لپیٹ میں تھی۔
پاکستان اپنی جغرافیائی اور اسٹریٹیجک اہمیت اور سوویت یونین کے طاقت کے حصول کے مقصد کے باعث ایک اہم دوراہے پر تھا جہاں اسے ایک بلاک کا انتخاب کرنا تھا۔
پاکستان نے آزادی کے فوراً بعد اس مسئلے کا سامنا کیا اور ملٹر ی الائنس کا فیصلہ کرتے ہوئے اپنے قومی مفادات کے حق میں فیصلہ لیا۔
زمین سے لے کر ہوا اور سمندر تک پاکستان کی مسلح افواج نے ہمیشہ اپنی پیشہ ورانہ مہارت کا ثبوت دیا۔
گذشتہ کئی سالوں میں بحری سفارت کاری اورسی پیک کی بڑھتی ہوئی اہمیت کے ساتھ پاک بحریہ کی اہمیت اور کردار میں بھی خاطر خواہ اضافہ ہوا ہے۔
شروع میں پاک بحریہ کے پاس کوئی انفراسٹرکچر بھی نہیں تھااور کراچی میں ایک کمرے میں نیول ہیڈکوارٹر قائم تھا جسے بعد میں وسیٹ و ہارف اور پھر نیپئیر بیریکس (موجودہ لیاقت بیریکس) میں منتقل کیا گیا۔
پاک بحریہ کے افسران اور عملے کی انتھک محنت، تندہی اور عزم نے پاک بحریہ کو ایک ترقی یافتہ نیوی بنایا جس کے پاس جدید مائن سوئیپرز، آبدوزیں، گَن بوٹس، فاسٹ پٹرول کرافٹ، فلوٹنگ ڈاک، روٹری وِنگ ہوائی جہاز، آبدوزوں کو ڈھونڈنے والے ہوائی جہاز، فاسٹ اٹیک کرافٹ، سروے جہاز، جدید میزائل سسٹم اور خصوصی تربیتی جہاز موجود ہیں۔
جنگی سازوسامان میں جدیدیت کے علاوہ پاک بحریہ دنیا بھر میں موثربحری سفارت کاری، میں بھی مصروف ہے۔
افریقی ممالک سے روابط مضبوط کرنے اور مقامی باشندوں کے لیے جذبہ خیر سگالی کے طور پر پاک بحریہ کے وفد نے ان ممالک میں طبی کیمپ بھی قائم کیے۔
پاکستان کی ساحلی سرحد کی حفاظت کی ذمہ داری کے ساتھ ساتھ پاک بحریہ قومی ترقی میں بھی اپنا کردار ادا کرتی آئی ہے۔ اس سلسلے میں تعلیمی اداروں کا قیام، ساحلی آبادی کی ترقی کے لیے پراجیکٹ اور ریلیف آپریشن کیے گئے ہیں۔
پاکستان نے دیگر اتحادی ممالک کے ساتھ مل کر کئی کامیاب آپریشن سر انجام دے کر کئی جہاز قبضے میں لیے ہیں۔
پاک بحریہ امریکہ کی سربراہی میں قائم کولیشن میری ٹائم کیمپین پلان(CMCP)  کا سن2004 میں حصّہ بنا۔
یہ کیمپین ’آپریشن اینڈیورنگ فریڈم‘ کا بحری جزو ہے اور اس کا مقصد بحری دہشت گردی کے عوامل پر کڑی نگرانی رکھنا ہے۔
اس ذمہ داری سے عہدہ برآ ہونے کے لیے پاک بحریہ نے ایک خصوصی ٹاسک فورس تشکیل دی۔ یہ ٹاسک فورس گوادر پورٹ اور سی پیک کے دیگر منصوبوں کو سیکیورٹی مہیا کر رہی ہے۔لہٰذا یہ کہنا غلط نہ ہو گا کہ بحریہ پاکستان کی معاشی استحکام کا اب ایک اہم جزوہے۔
مختصراً یہ کہ پاک بحریہ نے اپنا سفر پاکستان کے وجود میں آنے کے بعد بہت قلیل ذرائع سے شروع کیا لیکن قائدین کے وژن، عزم، استقامت اور انتھک محنت اور بحریہ کے عملے کی قربانیوں کی بدولت آج ایک جدید پیشہ ورانہ بحری طاقت ہے جس کی پیشہ ورانہ صلاحیتیں بین الاقوامی سطح پر مانی جاتی ہیں۔