ہونڈا نے اپنی نئی موٹرسائیکل متعارف کرا دی ہے اور یہ اس کمپنی کی اب تک کی جدید ترین سواری ہے۔
ہونڈا گولڈ ونگ کا 2018 ورژن متعارف کرایا گیا ہے جو کہ کسی اسپورٹس بائیک کی طرح ہے مگر اس میں دو سے زیادہ افراد سفر کرسکتے ہیں بلکہ کافی سامان بھی رکھا جاسکتا ہے۔
مگر اس موٹرسائیکل کی خاص بات اس میں جدید ترین ٹیکنالوجی کی موجودگی ہے اور پہلی بار اس طرح کی سواری میں 7 انچ کی ایل سی ڈی دی گئی ہے جس سے آپ فون کے ذریعے کنکٹ ہوسکتے ہیں، بلیوٹوتھ سے پیئر رکستے ہیں جیسا گاڑیوں میں ہوتا ہے۔
اس موٹرسائیکل میں آپشنل ڈوئل کلچ ٹرانسمیشن کا آپشن بھی ہے جبکہ سیون اسپیڈ یونٹ اسے مکمل طور پر آٹومیٹک میں بدل سکتا ہے۔
اس کا مینوئل ماڈل 23 ہزار 500 ڈالرز (لگ بھگ پچیس لاکھ پاکستانی روپے) کا ہے جبکہ مختلف آپشنل فیچرز کے ساتھ یہ موٹرسائیکل 26 سے 28 ہزار ڈالرز (26 سے 29 لاکھ پاکستانی روپے کے درمیان) پہنچ جاتی ہے۔