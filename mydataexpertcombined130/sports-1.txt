متحدہ عرب امارات (یو اے ای) کی پولیس نے برطانوی شہری کو قطری فٹ بال ٹیم کی شرٹ پہننے پر گرفتار کرلیا۔
واضح رہے کہ متحدہ عرب امارات سمیت دیگر مشرق وسطیٰ مملک نے قطر پر دہشت گردی کی حمایت کے الزامات عائد کرتے ہوئے سفارتی تعلقات ختم کرنے کا اعلان کیا تھا۔
خیال رہے کہ وزارت خارجہ کی ویب سائٹ پر سیاحوں کے لیے انتباہ موجود ہے جس میں خبردار کیا گیا کہ ’یو اے ای حکام نے 7 جون 2017 کو اعلان کیا جس میں قطر کے ساتھ کسی بھی سطح (بشمول سوشل میڈیا) پر حمایت یا ہمدردی ظاہر کرنا قابل گرفت جرم ہے‘۔
امیر لوکی نے بتایا کہ ’یہ نہ قابل بیان عمل ہے کہ علی عیسیٰ فٹ بال میچ دیکھنے گیا اور ایسے محض قطر کی فٹ بال ٹیم کی شرٹ پہننے پر گرفتار کرکے تشدد کیا گیا، انہوں نے زیادہ لمبی گفتگو نہیں کی اس لیے میں یقینی طورپر نہیں کہہ سکتا کہ پھر بعد میں کیا ہوا‘۔
نہوں نے بتایا کہ ایسا لگتا ہے کہ علیٰ عیسیٰ کو گرفتار کرنے کے بعد رہا کردیا گیا، سیکیورٹی اہلکاروں نے ’قطر سے حمایت کا الزام‘ لگا کراپنی کار کے اندر علیٰ عیسیٰ پر تشدد کیا۔