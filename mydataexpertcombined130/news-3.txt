انھوں نے کہا اب تک ملک اٹھارہ ارب ڈالر سے زائد کی ترسیلات زر وصول کر چکا ہے اور اگر یہی رجحان برقرار رہتا ہے تو انھیں امید ہے کہ ترسیلات زر پورے سال 28 ارب ڈالر سے تجاوز کر جائیں گی جو ملک کے کرنٹ اکاونٹ کے لیے بہت بہتر رہے گا کیونکہ برآمدات اور درآمدات میں فرق سے پیدا ہونے والا تجارتی خسارہ کرنٹ اکاونٹ کو متاثر کر سکتا ہے جو ترسیلات زر کے ذریعے آنے والے ڈالرز کے ذریعے مستحکم رکھا جا سکتا ہے۔
انھوں نے اسے حکومتی قوانین میں سختی سے منسلک کیا ہے جو فنانشل ایکشن ٹاسک فورس (ایف اے ٹی ایف) کی شرائط کو پورا کرنے کے لیے متعارف کی گئی ہے تاکہ پاکستان گرے لسٹ سے نکل سکے۔
ظفر پراچہ نے بھی آنے والے دنوں میں ترسیلات زر میں اضافے کے رجحان کے برقرار رہنے کی امید کا اظہار کیا ہے۔ انھوں نے کہا اب ایسے حالات نہیں ہیں کہ لوگ غیر قانونی ذرائع سے رقوم پاکستان بھیجیں۔ جب قانونی چینل سے رقم آئے گی تو لازمی طور پر وہ ریکارڈ کا حصہ ہو گی جو اضافہ کا سبب بنے گی۔جاپان میں کاروبار کرنے والے ملک اللہ یار خان کبھی حوالہ اور ہنڈی کے ذریعے بھی پاکستان میں اپنے خاندان کے لیے رقم بھیجتے تھے تاہم انھوں نے حوالہ اور ہنڈی کے ذریعے رقم بھیجنے کا سلسلہ ترک کر دیا ہے اور اب بینکنگ چینل کے ذریعے وہ پاکستان میں مقیم اپنے خاندان کو اخراجات کے لیے رقم بھیجتے ہیں۔
پاکستان میں بیرون ملک سے آنے والی ان رقوم میں گزشتہ کئی مہینوں سے مسلسل اضافہ دیکھنے میں آیا ہے اور اس مالی سال کے پہلے آٹھ مہینوں میں تسلسل سے ہر مہینے دو ارب ڈالر یا اس سے زائد کی رقم پاکستان میں موصول ہوئی ہے۔
پاکستان میں کرنسی ایکسچینج کے کاروبار اور معاشی امور پر نظر رکھنے والے افراد کے مطابق بیرون ملک سے پاکستان بھیجی جانے والی رقوم حوالہ اور ہنڈی کے ذریعے میں کمی اور بینکنگ چینل کے ذریعے آنے والی رقم میں اضافے کی وجہ سے ترسیلات زر مسلسل بڑھ رہی ہیں۔
پاکستان کے مرکزی بینک نے ملک میں آنے والی ترسیلات زر میں اضافے پر تبصرہ کرتے ہوئے کہا ہے اس متواتر اضافے میں جن چیزوں نے مدد دی ان میں باضابطہ ذرائع سے رقوم کی آمد کی حوصلہ افزائی کی خاطر حکومت اور سٹیٹ بینک آف پاکستان کی طرف سے کیے گئے پالیسی اقدامات، کورونا کی وبا کے باعث سرحد پار سفر کا محدود ہونا، وبا کے دوران طبّی اخراجات اور بہبودی رقوم کی پاکستان کو منتقلی، اور بازارِ مبادلہ میں استحکام کی صورتِ حال شامل ہیں۔
تجزیہ کار ثنا توفیق نے اس سلسلے میں بتایا کہ غیر قانونی چینل کے خلاف اقدامات کی وجہ سے قانونی چینل سے ترسیلات زر کے آنے کی حوصلہ افزائی ہوئی۔
ایکسچینج کمپنیز ایسوسی ایشن آف پاکستان کے جنرل سیکرٹری ظفر پراچہ نے اس سلسلے میں بتایا کہ حکومتی اور سٹیٹ بینک کے اقدامات نے اس سلسلے میں سب سے زیادہ کردار ادا کیا ہے جس کی وجہ سے ترسیلات زر بینکنگ چینل کی طرف منتقل ہوئے ہیں۔ انھوں نے کہا ’جب بھی قانونی چینل کے علاوہ کسی دوسرے چینل سے پیسہ آتا ہے تو جب اسے استعمال کرنے جاتے ہیں تو اس پیسے کا ذریعہ پوچھا جاتا ہے کہ یہ پیسہ کہاں سے آیا ہے۔‘
’اس سلسلے میں فنانشنل مانیٹرنگ یونٹ فعال ہے اور اس حوالے سے کام کر رہا ہے اور ٹرانزیکشنز کی نگرانی کرتا ہے جس کی وجہ سے لوگوں نے سوچا کہ قانونی جواب دہی سے بچنے کے لیے بیکنگ چینل کی طرف چلے جانا بہتر ہے۔‘
انھوں نے بتایا کہ ’ان شرائط کے تحت اینٹی منی لانڈرنگ اور ’نو یور کسٹمر‘ کے تحت رقم کہاں سے اور کس طرح آ رہی ہے اس کے بارے میں پوچھا جاتا ہے۔ ثنا نے کہا پاکستان کی جانب سے اب تک جتنی شرائط پوری کی گئی ہیں اس میں منی لانڈرنگ روکنا بھی شامل رہا ہے جس نے ترسیلات زر کو قانونی چینل پر منتقل کرنے میں مدد فراہم کی۔
ظفر پراچہ نے کہا انھوں نے ایک انٹرنیشنل کانفرنس میں یہ کہا کہ لوگوں کو آگاہی نہیں تھی کہ حوالہ اور ہنڈی سے رقم بھیجنا ایک جرم ہے جب آگاہی بڑھی اور پھر ایف اے ٹی ایف کی شرائط کی وجہ سے سختیاں بڑھیں تو اب لوگوں نے قانونی ذرائع یعنی بینکنگ چینل کے ذریعے بیرون ملک سے پاکستان رقم بجھوانا شروع کر دی ہے۔
ثنا نے کہا یہ ڈالر کے مقابلے میں روپے کی قدر کو بھی استحکام فراہم کرے گا تو اس کے ساتھ آنے والے دنوں میں عالمی خام تیل کی قیمتوں میں اضافے کی وجہ سے درآمد کی جانے والی پٹرولیم مصنوعات کی قیمتوں کو بھی کسی حد قابو میں رکھنے میں مدد فراہم کریں گا۔