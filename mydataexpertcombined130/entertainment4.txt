1ویسے تو 2018 کوبولی وڈ میں شادیوں کا سال کہا جا رہا ہے، کیوں کہ خبریں ہیں کہ رواں برس ورون دھون، سونم کپور، دپیکا پڈوکون اور رنویر سنگھ شادی کرنے والے ہیں۔
تاہم شادیوں کی اس اہم ترین فہرست میں ابھی تک بولی وڈ سلطان سلمان خان کا نام نہیں آیا، لیکن اب ایک امید نظر آئی ہے کہ ممکنہ طور پر وہ بھی رواں برس اپنی شادی سے متعلق اہم فیصلہ کریں۔ 
منیش پال زیادہ تر سلمان خان کے ایونٹ پروگرامات میں دیکھے جاتے ہیں، جب کہ وہ ان کے لیے متعدد فلموں میں گانے بھی گا چکے ہیں۔
 خیال کیا جا رہا ہے کہ سلمان خان کی خواہش کو مد نظر رکھتے ہوئے ان کے دوست رومانین اداکارہ و گلوکارہ یولیہ وانتور کو بولی وڈ میں متعارف کرانے کے لیے سرگرم ہیں۔
خیال رہے کہ 37 سالہ یولیہ وانتور اور سلمان خان کے درمیان گزشتہ چند سال سے تعلقات کی چہ مگوئیاں کی جا رہی ہیں، انہیں متعدد بار ایک ساتھ بھی دیکھا جا چکا ہے۔
ان دونوں کے گہرے تعلقات کے باعث 2016 سے یہ چہ مگوئیاں کی جا رہی ہیں کہ سلمان خان کسی بھارتی اداکارہ کے بجائے یولیہ وانتور سے ہی شادی کریں گے۔
 یہ دوسرا موقع ہے کہ یولیہ وانتور کسی بھارتی گانے کے منصوبے کا حصہ بنی ہیں، اس سے قبل انہوں نے 2016 میں ہمیش ریشمیا کے ساتھ بھی گانا گایا۔
