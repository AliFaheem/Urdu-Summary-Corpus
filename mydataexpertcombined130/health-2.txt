کورونا وائرس نے یوں تو پوری دنیا کو اپنی لپیٹ میں لے رکھا ہے ،اس وائر س کی وجہ سے 60سال سے زیادہ عمر رسیدہ افراد متاثر ہوئے اور بہت سی خواتین و حضرات کی موت واقع ہوئی ۔
امریکہ میں کی گئی ایک تحقیق کے مطابق بچوں میں کورونا وائرس کے امکانات بڑوں کے مقابلے میں تقریباً 10فیصد کم ہوتے ہیں، امریکہ میں متاثرہ بچوں کی شرح 10فیصد سے کم رہی ۔
ماہرین کا کہنا ہے کہ بچوں میں مختلف وجوہات کی بناء پر اس مرض کے انفیکشن کے امکانات کم ہوتے ہیں۔
پاکستان میں بچوں کو کوروناسے محفوظ رکھنے کے لیے حکومت نے تمام تعلیمی ادارے طویل عرصہ بند رکھے ،اسی بناء پر بچوں کا بہت زیادہ تعلیمی نقصان ہوا، گو کہ حکومت اور تعلیمی اداروں کی طرف سے بچوں کو ’’آن لائن‘‘پڑھانے کی حکمت عملی اپنائی گئی لیکن طلبہ وطالبات کی اکثریت’’آن لائن سسٹم ‘‘ سے نابلد تھے ،دیہات میں انٹرنیٹ سروسز نہ ہونے کی وجہ سے ایک کثیر آباد ی ’’آن لائن ‘‘ تعلیم سے مستفید نہ ہو سکی ، المیہ یہ رہا کہ بچے کمپیوٹر پر ’’آن لائن تعلیم ‘‘ سے استفادے کی بجائے’’ پب جی‘‘ ٹائپ گیمز اور سوشل میڈیا کے ہو کر رہ گئے ۔
اب جبکہ حکومت یکم مارچ سے ملک بھر میں کورونا کے حوالے عائد پابندیاں اٹھانے کا ارادہ رکھتی ہے اور تعلیمی ادارے بھی کھولے جا رہے ہیں تو ضرورت اس امر کی ہے کہ ہم از خود عالمی ادارہ صحت کی جاری کردہ ہدایات کے مطابق احتیاط کا دامن ہاتھ سے نہ چھوڑیں ۔
اب اس نقصان کے ازالے کے لیے جہاں بچوں کو اپنی تعلیم پر زیادہ سے زیادہ توجہ دنیا ہو گی ،وہاں اساتذہ کرام کو بھی چاہئے کہ وہ بچوں کو ایک بار پھر تعلیم کی جانب راغب کرنے کے لیے اقدامات پر دھیان دیں ۔
دنیا کے بڑے ممالک میں شرح اموات بہت زیادہ رہی اس کے مقابلے میں پاکستان میں اس کی شرح زیادہ تشویشناک نہیں رہی کیونکہ یہاں کے عوام میں دیگر ممالک کے مقابلے میں قوت مدافعت زیادہ پائی گئی ۔
کیونکہ جدید علوم اور ٹیکنالوجی سے آگاہی کے بغیر زندگی میں کامیابی و کامرانی ممکن نہیں ۔گویا کورونا وائرس نے انسانی جانوں کے زیاں سے زیادہ تعلیمی شعبے کو نقصان پہنچایا ۔
لیکن ہم اگر بیماری کا ’’خوف‘‘ اپنے دل و دماغ میں بٹھا لیں گے تو اس سے ہماراسارا جسمانی نظام تباہ ہو سکتا ہے ۔