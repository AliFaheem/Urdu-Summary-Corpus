زیتون ایک پھل دار درخت ہے اور اس درخت کے پکے ہوئے پھلوں کو نچوڑ کر جو تیل نکالا جاتا ہے وہ زیتون کا تیل یا آلیو آئل کہلاتا ہے۔
اس کا اس سے زیادہ کیا رتبہ ہو گا جس کے بارے میں باری تعالیٰ نے فرمایا ہو ”یہ ایک مبارک درخت یعنی برکت والا ہے“۔
زیتون کو یہ اعزاز بھی حاصل ہے کہ یہ کرہ ارض پر موجود سب سے قدیم پھل تصور کیا جاتا ہے۔
مارکیٹ میں عام طور پر زیتون کے تیل کی چار اقسام پائی جاتی ہیں۔
یہ معدنیات سے لبریز ہوتا ہے اور اس میں صحت بخش معدنی اجزاء فراوانی سے پائے جاتے ہیں۔
دل کے امراض کے معالج تو بالخصوص زیتون کے تیل کے استعمال پر اصرار کرتے ہیں کیونکہ یہ بلڈ پریشر کو مناسب سطح پر رکھنے کی بہتر صلاحیت رکھتا ہے اور کولیسٹرول کی سطح کو بھی مناسب حد تک رکھنے میں اپنا،ثانی نہیں رکھتا۔
اس تیل کی سب سے بڑی خاصیت یہ ہے کہ یہ کولیسٹرول فری ہے اور گلوٹین سے بھی پاک ہے۔
جہاں زیتون کا تیل کولیسٹرول کو مناسب سطح پر رکھنے کی صلاحیت سے مالا مال ہے وہاں ذیابیطس کے مریضوں کے لئے بھی انتہائی سود مند ہے کیونکہ اس کے استعمال سے خون میں شوگر لیول کنٹرول میں رہتا ہے۔
عرب ممالک اس کی افادیت سے اس قدر متاثر ہیں کہ زیتون کے پتوں سے تیار کردہ قہوہ گھر گھر بہت مقبول ہے۔
اسی طرح جب موسم بدل رہا ہو تو یہ قہوہ موسمی وائرس اور بیکٹیریا سے محفوظ رکھتا ہے۔