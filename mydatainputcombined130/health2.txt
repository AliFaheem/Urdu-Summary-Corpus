پاکستان میں بدلتے موسموں کی طرح لوگوں کی مشروبات میں پسندیدگی اور ترجیحات میں بھی تبدیلی آتی ہے۔
 جس طرح گرمی میں پانی سے بنے جوسز وغیرہ کا استعمال کیا جاتا ہے اسی طرح سردیوں میں کافی کا استعمال بڑھ جاتا ہے جبکہ چائے ایک سالانہ مشروب کے طور پر پی جاسکتی ہے تو کافی کیوں نہیں؟ اس کی وجہ اکثر یہ تصور بنتا ہے کہ کافی میں موجود کیفین جسم سے پانی کے اجراج اور کمی کا سبب بنتی ہے جس کی وجہ سے انسان ڈی ہائیڈریشن کا شکار ہو سکتا ہے لیکن اگر ہم اس بات کو مان لیں تو اس الجھن کا کیا جواز دیں کہ کیفین تو چائے میں بھی موجود ہوتی ہے۔
لہٰذا یہ محض پرانے وقتوں میں ماننے جانے والے خیالات ہیں جن کا سائنسی کوئی ثبوت نہیںملتا۔
 جدید سائنسی تحقیقات اس سوچ کی مکمل تردید کرتیں ہیں۔
ماہرین صحت کے مطابق ہر وہ شخص جو دن میں ایک درمیانے کپ کافی یعنی 100 ملی لیٹر کافی کا باقاعدہ استعمال کرتا ہے وہ قدرتی طور پر کافی میں موجود صحت کے خزانوں سے بہرہ مند ہوتا ہے۔
ذہنی دبائو اور دردِ سر سے نجات:۔
جن لوگوں کا اکثر سر درد، ذہنی دبائو یا دردِ شقیقہ (Migrane) کی شکایت رہتی ہے وہ اس سے نجات کیلئے باقاعدہ ادویات کا مسلسل استعمال رکھتے ہیں ان ادوایات میں شامل اجزء یعنی اینل جیسکس (Analgesics) کا مسلسل استعمال گردوں پر برا اثر ڈالٹا ہے جوگردوں کے ناکارہ ہونے کا باعث بن سکتی ہے۔
ذہنی امراض سے تحفظ:۔
تحقیق سے یہ ثابت ہوتا ہے کہ وہ افراد بالخصوص خواتین کی کی روزانہ کی غذا میں متوازن مقدار میں کافی کا استعمال دیکھا گیا ان میں ذہنی امرض جیسے الزائمر یعنی بھولنے کی بیماری، شیزوفرینیا یعنی پاگل پن اور پارکنسز کی بیماری کے ہونے کا تناسب کم پایا جاتا ہے۔
 اسی لیے کافی کا استعمال کسی بھی جنس اور کسی بھی عمر میں عرصۂ طوالت تک فائدہ مند ہے۔
کافی کا جگری امراض پر اثر:۔
کافی کا استعمال جگری امراض کی شرح کو کم کرتا ہے ۔
 مشی گن یونیورسٹی کے گیسٹرو اینٹرولوجی کے پروفیسر کے مطابق لوگ کافی کیفین کے استعمال کیلئے پیتے ہیں لیکن اس میں موجود اینٹی آکسیڈنٹز (Antioxidants) اور کلورجینک ایسڈ (Chlorogenic Acids) جگر کے سرطان اور مزید جگری امراض کو ہونے سے روکتے ہیں۔
کافی ایک بہترین اینٹی ڈپرسینٹ ہے:۔
سائنسی تحقیقات سے یہ بھی پتہ چلتا ہے کہ کافی ڈپریشن کو روکنے میں اہم کردار ادا کر سکت یہے۔
 اس کا استعمال دماغ کے خلیوں میں ڈوپامن (Dopamine) اور سروٹنن (Serotinin) کی افزائش کرتا ہے۔
 نتیجتاً ہے یہ اجزاء دماغ میں عصابی خلیوں کی سوزش کو کم کر کے ذہنی دبائو کم کرتے ہیں اس سے اداسی او رموڈ خرابی کا اثر جاتا رہتا ہے۔
جس طرح صحت کا خیال رکھنا ہر موسم میں ضروری ہے۔
 اسی طرح کافی کا استعمال قطعی نظر اس کے درجہ حرارت بڑھے یا گھٹے انسانی صحت کیلئے بہترین معاون ثابت ہوتی ہے۔
 روزانہ کا ایک کپ گرما گرم کافی آپ کیلئے قدرتی فوائد سے لبریز ہے تو پھر کیا خیال ہے ایک کپ کافی ہو جائے۔